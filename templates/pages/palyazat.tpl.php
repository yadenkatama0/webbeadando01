<h1>Pályázat</h1>
<p><b>Mi a pályázatok beadási határideje?</b><br>
A pályázatok befogadása folyamatos, nincs beadási határidőhöz kötve.<br>
<b>Mikor és hogyan születik döntés a beadott pályázatokról?</b><br>
A tárgyhónap végéig beérkezett pályázatokat a kuratórium a következő hónap első keddjén tárgyalja. A kuratórium tagjai első lépésben arról döntenek, hogy a beadott pályázat és pályázó megfelel-e az Alapítványunk céljaiban meghatározottaknak. Amennyiben igen, akkor kapcsolatfelvétel történik a pályázóval, ahol a pályázatban leírtak egyeztetése és a pályázó megismerése történik meg.<br>
Ezt követően születik döntés a támogatásról. A pályázat beadása és a végleges döntés meghozatala között eltelt idő általában nem hosszabb, mint 2 hónap. (folyamatábra)<br>
<b>Mekkora önrésszel kell rendelkezni a pályázónak?</b><br>
Támogatási gyakorlatunk szerint 10% önrésszel minden pályázónak rendelkezni kellene, különösen indokolt esetben azonban ennél kevesebb önrészt is elfogadunk.<br>
<b>Mit fogadnak el önrésznek?</b><br>
Önrészként a projektre fordított pénzen kívül saját munkát is vagy más pályázaton nyert összeget is elfogadunk, figyelembe veszünk.<br>
<b>Mekkora lehet egy projekt időtartama?</b><br>
Ideális esetben a projekt megvalósítására fordított idő nem haladja meg az egy évet, a másfél évet azonban nem lépheti túl.<br>
<b>Kik adhatnak be pályázatot?</b><br>

Magánszemélyek<br>
Társadalmi szervezetek (alapítványok, egyesületek)<br>
Sport szervezetek<br>
Jogi státusszal bíró szervezetek (kft-k, bt-k)<br>

<b>A pályázati támogatások elő vagy utófinanszírozást tesznek lehetővé?</b><br>
A támogatott pályázatok esetében a szerződés megkötését követően, a projekt ütemének megfelelően történik meg a támogatások kifizetése. Ennek mértéke a megítélt támogatás maximum 95%-a lehet, a fennmaradó 5% támogatás a projekt zárását követően kerül kifizetésre.<br>
</p>
<img src="styles/images/folyamat.jpg">
